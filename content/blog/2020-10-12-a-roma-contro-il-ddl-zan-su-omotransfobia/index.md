---
title:
date: "2020-10-12"
description: ""
---

Sabato 17 ottobre 2020, a Roma in piazza del popolo, ci sarà una manifestazione contro il [disegno di legge Zan](https://www.camera.it/leg18/126?tab=&leg=18&idDocumento=0569), il quale vorrebbe estendere la legge Reale-Mancino al sessismo e alla omotransofobia. Io sarò presente in piazza, e aggiungerò la mia voce a quelle presenti per fare eco ai milioni di italiani che sono contrari a questo progetto di legge liberticida.

Alleanza Cattolica ha pubblicato [un comunicato di partecipazione](https://alleanzacattolica.org/per-la-liberta-di-pensiero-contro-il-ddl-zan/) a questa manifestazione in cui si dice:

> Dopo che con il divorzio, l’aborto, le unioni civili e le disposizioni anticipate di trattamento si è trasformato lo stato di diritto della nostra patria introducendo presunti nuovi diritti tutti tesi a modificare l’idea stessa di “uomo”, oggi, con il ddl Zan, si intende effettuare un nuovo passo in avanti: censurare attraverso la sanzione penale ogni forma di dissenso anche meramente culturale da parte di chi intende contestare la legittimità di tali nuovi diritti.

Al riguardo della proposta di legge Zan, la Conferenza Episcopale Italiana è intervenuta con un [intervento molto deciso](https://www.chiesacattolica.it/omofobia-non-serve-una-nuova-legge/). Ne riporto un passaggio:

> Un’eventuale introduzione di ulteriori norme incriminatrici rischierebbe di aprire a derive liberticide, per cui – più che sanzionare la discriminazione – si finirebbe col colpire l’espressione di una legittima opinione, come insegna l’esperienza degli ordinamenti di altre Nazioni al cui interno norme simili sono già state introdotte. Per esempio, sottoporre a procedimento penale chi ritiene che la famiglia esiga per essere tale un papà e una mamma – e non la duplicazione della stessa figura – significherebbe introdurre un reato di opinione. Ciò limita di fatto la libertà personale, le scelte educative, il modo di pensare e di essere, l’esercizio di critica e di dissenso.

Il Centro Studi Rosario Livatino ha fatto e sta facendo una grande opera culturale di opposizione a questo ddl. In particolare segnalo l'intervento in Commissione Giustizia della Camera a cura di [Alfredo Mantovano](https://www.centrostudilivatino.it/mantovano-audizione-in-commissione-giustizia-su-omo-transfobia/) e il parere sulle proposte di legge depositato da [Carmelo Leotta](https://www.centrostudilivatino.it/leotta-parere-sulle-proposte-di-legge-in-tema-di-omofobia/). Inoltre, aggiungo alle autorevoli voci anche l'audizione di [Giulia Bovassi](<https://www.provitaefamiglia.it/media/userfiles/files/Audizione%20Informale%20Commissione%20Giustizia%20-%2018%20febbraio%202020%20Giulia%20Bovassi(1).pdf>) [(video)](https://www.youtube.com/watch?v=UrdpMEojK3U)

Ma al di là degli autorevoli interventi, perché io ci sarò? Quali sono le mie personali ragioni? Per rispondere, parto dalle critiche più comuni che ho incontrato negli anni alle mie posizioni su questo tema.

# **Tu sei contro al ddl Zan perché ti fanno schifo gli omosessuali e vuoi il diritto di insultarli e discriminarli.**

Sarebbe grottesco doversi difendere da questa accusa, e il fatto stesso che questo pensiero sia così pervasivamente presente è sintomo di una mentalità che non concepisce nemmeno la possibilità che l'altro possa avere delle ragioni.

Il livello è profondo e riassumibile in uno schema che ricalca concetto della [finestra di Overton](https://it.wikipedia.org/wiki/Finestra_di_Overton):

1. L'altro ha ragione
2. L'altro non ha ragione al 100%, ma quanto dice è condivisibile
3. Non posso condividere quanto l'altro dice, ma riconosco che ha una sua ragionevolezza
4. Non capisco le ragioni dell'altro e non ho tempo, voglia o risorse per capirle, ma immagino che un senso potrebbe esserci
5. Quanto l'altro dice è così assurdo, disgustoso e irragionevole che non capisco come una persona sensata possa pensare qualcosa del genere.

L'obiezione posta si traduce con: tu appartieni al gruppo 5. Accettare la premessa, cioè difendersi da questa obiezione, significa portare la discussione a quel livello, e lottare al massimo tra il punto 4 e il punto 5: è possibile pensare che chi si oppone al ddl Zan abbia qualche ragione vagamente sensata, o si tratta di invasati frustrati odiatori seriali?

Ora, sarò chiaro. Io pretendo che un mio interlocutore mi garantisca almeno il livello 4. Non ho intenzione di perdere tempo con chi mi colloca al livello 5 per convincerlo a collocarmi al livello 4 anziché al 5.

Dal 4 in su ne possiamo parlare, e il mio obiettivo è che, nel dialogo con un'altra persona, possa succedere almeno una delle seguenti cose, e idealmente entrambe:

- L'altro cambia idea e mi sposta mentalmente un livello superiore, ad es. dal 4 al 3
- Io cambio idea e sposto mentalmente l'interlocutore a un livello superiore

Quello che più spesso succede è che non succede niente, o peggio ci si sposta mentalmente ad un livello inferiore, ma vabbè. Keep talking.

### Dare più diritti agli omosessuali non toglie nulla a te.

### C'è una emergenza omofobia a cui è giusto fare fronte.

Questa obiezione è la più facile a cui rispondere, perché è fattualmente falsa. Due dati, uno statistico e uno empirico.

Il dato statistico: dati osce sull'Italia ecc.

Il dato empirico: l'emergenza omofobia esiste perlopiù nella testa di certi giornalisti schierati, che inventano o montano casi ad arte sfruttando l'onda della cronaca, casi che puntualmente si manifestano come infondati, ma a quel punto l'interesse mediatico è già altrove e la smentita, quando c'è, non trova la stessa diffusione.

### Il ddl Zan è semplicemente una estensione della Reale Mancino, e ne estende la ratio ad una categoria analoga a quella già tutelate

### La Reale Mancino ha storicamente pochissimi casi di applicazione concreta, quindi la libertà non è in pericolo

[18:16, 8/12/2020] Manuel Cuni: Omofobia è un termine ombrello, che descrive il sentimento di disprezzo/disgusto verso gli omosessuali e i derivanti comportamenti finalizzati a discriminare e infliggere sofferenza alla categoria.

Chiaramente è una definizione fin troppo generica, che pretende di descrivere cose diversissime tra di loro, come i sentimenti e i comportamenti (per quanto vi sia spesso una correlazione). Inoltre quel “finalizzati” può essere infinitamente dibattuto, perché la finalità, intesa come volontà alla base di un’azione, spesso non è dimostrabile e ci si deve attenere alle conseguenze.

Motivo per cui non abuso del termine (è addirittura possibile che tu non me lo abbia mai visto/sentito usare), ma quando vi ricorro, lo faccio con una precisa accezione, che ti spiego attraverso la prospettiva storica.

Per quanto anti-intuitivo, una delle ragioni per cui la lotta per la parità in Italia procede più lentamente che in altri stati europei è che l’omosessualità, in Italia, non è mai stata illegale. Nemmeno durante il Fascismo.

Senza andare troppo indietro, prendiamo gli anni ’60.
Mentre in altri Paesi (come Inghilterra e Germania) l’omosessualità era ancora punita con il carcere, la società italiana aveva invece da tempo stretto un patto (implicito) con gli omosessuali: libertà in cambio di clandestinità.

Ossia: puoi fare quello che vuoi, ma fallo a casa tua (che mi fa schifo). Senza pretendere alcun tipo di riconoscimento.

Nota che questa mentalità esiste ancora, e persino in alcuni omosessuali! solitamente quelli che hanno vissuto la loro giovinezza in quei decenni.

In quel patto c’è tutto: il sentimento di disprezzo e l’imposizione di una serie di limitazioni; il tutto vissuto però dalla società come una concessione illuminata.
Capisci che a confronto di Paesi che non concedevano nemmeno la libertà nel privato, dire “a me i froci fanno schifo, ma basta che mi stiano lontani” era di fatto una dimostrazione di tolleranza, di cui andare giustamente orgogliosi.

Ma a seguito dei movimenti originati a New York alla fine degli anni ’60, decennio dopo decennio, la comunità LGBT decide che il patto non le sta più bene. Che oltre alla libertà, vuole anche la legittimità (come ogni altro cittadino).

In Italia questo succede sul finire degli anni ’90 (se ci pensi sono vicende recentissime!) e per la prima volta il tema dei diritti civili entra timidamente nel dibattito politico.

La reazione della società dell’epoca è fortemente negativa, ma il fatto è che aveva le sue ragioni.

Perché il patto che ha garantito la reciproca convivenza per generazioni e generazioni all’improvviso non va più bene?

Perché io che non ho mai torto un capello ad un omosessuale ora vengo definito omofobo?

Ma soprattutto: se sono stati gli omosessuali a infrangere il patto, a portare il conflitto, perché ora i cattivi siamo noi?

Negli anni ’90 la maggioranza degli italiani si faceva queste domande e la risposta che inizialmente si è data è che si dovesse trattare di una “moda”, per definizione passeggera.

A quegli italiani nessuno aveva mai detto che stessero facendo qualcosa di sbagliato, né avevano mai avuto modo di osservare le conseguenze di una certa mentalità, ma in altri Paesi le cose hanno seguito una traiettoria ben diversa.

Pensa che in Germania, la prima proposta di legge (in realtà una bozza) di depenalizzazione dell’omosessualità risale alla fine dell’800.
Chiaramente (vista la massiccia deportazione di omosessuali nei campi di concentramento) tale proposta non ha attecchito, ma comunque se ne è dibattuto.

Questo significa che non solo l’attuale classe dirigente tedesca, ma anche i genitori di questa classe sono nati in una società in cui il tema dei diritti civili aveva già un posticino nel dibattito politico.

Oppure pensa all’Inghilterra e alle tragiche vicende giudiziarie di Oscar Wilde e Alan Touring. Vicende che hanno avuto un impatto sull’opinione pubblica, introducendo il tema degli omosessuali di fronte alla Legge più di cent’anni fa.

Non è quindi un caso che le unioni civili siano state approvate prima in quei Paesi che da noi, poiché il tema era in realtà dibattuto da molto più tempo. Mentre noi affrontiamo l’argomento da circa vent’anni, ma seriamente solo da dieci.

Finito questo pippone, ti posso dare la mia definizione di pensiero omofobo: quello che vuole trattenere la società in quel patto a cui, anche in buona fede, siamo stati educati per generazioni.

Poi per me, per descrivere questo stesso pensiero, si potrebbero anche usare espressioni come “anti-omosessuale”, che però non sono affatto diffuse.

La tua prospettiva storica è estremamente interessante. Ho solo una obiezione e una considerazione.

L'obiezione è il ripetuto uso di termini come "schifo" e "disgusto" nella premessa al patto implicito.

Se consideriamo l'oggetto del patto, senza valutazioni di valore, "puoi fare quello che vuoi, ma fallo a casa tua" è un riassunto un po' sbrigativo e carente ma non scorretto del mio pensiero: ci sono atti che considero immorali ma che considero debbano assolutamente essere legali, per quanto magari non pubblicizzati o incoraggiati.

Da questo punto di vista, rientro a pieno titolo nella tua definizione di omofobo. Non vi rientro però se la premessa e motivazione è il disprezzo o il disgusto.

Non nego che vedere due uomini che si baciano mi provoca un leggero fastidio. Lo interpreto come una reazione istintiva del mio senso morale, ma sono anche abbastanza in controllo delle mie facoltà per marginalizzare questa sensazione e accettarla per quello che è: una sensazione involontaria di cui prendere nota e da governare, anziché esserne governati.

Per inciso, ammetto candidamente che vedere due donne che si baciano non mi provoca altrettanto fastidio. Suppongo che il mio senso morale abbia la peggio contro l'eccitazione sessuale. Anche in questo caso, ne prendo nota, ringrazio e vado oltre.

Detto questo, per quanto mi riguarda quel patto è sempre valido, senza alcuna condizione, perché non si basa su un sentimento o un istinto ma sul rispetto dei valori della dignità della persona e della sua libertà da un lato, e sulla visione che ho della famiglia e della società dall'altro.

Dunque la mia domanda per te: la premessa di "schifo" e "disgusto", nella tua definizione di omofobia e pur nella difficoltà di ricostruire le finalità, è indispensabile o no? Mi rendo anche conto che è una domanda che vale quel che vale, stando noi parlando alla fine di una tua definizione personale e non facilmente estendibile a chiunque usi il termine "omofobia".

Per quanto riguarda la considerazione storica, penso che si possa dire che il patto ha iniziato a rompersi già con il '68, se non prima. Uno dei miei maestri insegnava che quando le rivoluzioni scoppiano sono già finite, e che non sarebbe mai voluto tornare al 13 luglio del 1789, perché il giorno dopo sarebbe stato il 14 luglio, e il giorno prima era già troppo tardi per impedire la rivoluzione.

La rivoluzione del '68 tra le altre cose ha decretato la scissione tra sessualità e riproduzione, quello che avrebbe portato alla diffusione della contraccezione e dell'aborto da un lato (sesso senza figli), e dei metodi di fecondazione artificiale dall'altro (figli senza sesso).

Una volta che il significato della sessualità viene completamente staccato dall'aspetto procreativo, le conseguenze sono chiarissime: perché considerare come diversi i rapporti eterosessuali e quelli omosessuali? Si potrebbe anzi dire che i rapporti omosessuali sono più puri. Perché incaponirsi sul legame biologico tra genitori e figli? L'incontro tra spermatozoo e ovulo è solo un accidente, i genitori possono essere chiunque.

Questa considerazione fa parte di una lettura storica/filosofica/teologica della storia dell'occidente che prende il nome di "scuola cattolica controrivoluzionaria", estremamente minoritaria e pure maltrattata da molti dei pochi che ne fanno riferimento, che di fatto mi appartiene da sempre. A questo pensiero si rifanno/rifacevano persone come Alfredo Mantovano, Giovanni Cantoni, Massimo Introvigne e Marco Invernizzi. Specificamente riguardo all'omosessualità invece posso citarti Bruto Maria Bruti e Roberto Marchesini (so che fai fatica con i nomi, te li cito come riferimento se ti interessasse, o per il futuro).

Da questi quattro + due, dai miei genitori e da altri io ho imparato molto di quello che penso di sapere su che cosa significa essere cattolici e su che cosa è bene e male.

Ti ho scritto tutto questo per tre motivi. 1) semplicemente per condividerlo con te. 2) per rendere ragione della mia affermazione sul fatto che la motivazione non è lo schifo o il disgusto. 3) per tirarmela un po' e dire che di "gender e dintorni" sono 15 anni che ne sento parlare e lo studio, e 50 anni che le persone che mi sono trovato / ho scelto come riferimento se ne occupano.

E ora posso passare alla questione antropologica e alla questione spinosissima della conversione... :)

[15:03, 8/13/2020] Manuel Cuni: Grazie mille per la condivisione. Sempre molto interessante.

Per rispondere alla tua domanda, magari rapportandola alle tue posizioni, ti direi di sì, che la componente emotiva (disgusto/odio) è fondante della definizione di omofobia.

Vale a dire che nel tuo caso non si applicherebbe, poiché mi hai (da tempo) fatto capire che l’omosessualità ha sostanzialmente la sfortuna di entrare in contrasto con una più ampia concezione dell’uomo e della sessualità. La prova sta nel fatto che anche quando sono gli eterosessuali ad entrare in contrasto con questa visione, il tuo giudizio è lo stesso.

Potrei parlare di omofobia fattiva, ma è un bel cortocircuito etimologico, perché si nega la componente emotiva, da cui origina il concetto stesso di paura (fobia).

Riconosco quindi che si tratti di una posizione difficile da riassumere con un’etichetta.
Ti dico però anche che (magari sbagliando, eh) la ritengo una posizione minoritaria.
[15:03, 8/13/2020] Manuel Cuni: Penso invece di poterti dare qualche input sul fastidio che provi vedendo due uomini che si baciano.

1. Non so quanto tu conosca il funzionamento dei neuroni a specchio, ma è estremamente interessante. Si tratta di neuroni che si attivano non solo quando tu compi un’azione, ma anche se la vedi compiere da un’altra persona.

Ti sarà capitato di vedere qualcuno farsi male (magari in un video) e di portare istintivamente la mano su quella parte del corpo. Specie se si tratta di zone delicate, come i testicoli. La reazione istintiva è di stringere le gambe, o di coprirsi proprio l’inguine con le mani.

Quello è l’effetto dei neuroni a specchio e si ipotizza che sia la base neurologica dell’empatia.

Questo significa che se tu vedi un uomo baciare un altro uomo, i tuoi neuroni a specchio si attivano e - senza che tu possa in alcun modo impedirlo - una parte del tuo cervello s’immedesima in un’azione che di certo non vorresti compiere, facendoti provare disgusto. Per questo vuoi che l’immagine esca dal tuo campo visivo, affinché quei neuroni a specchio si disattivino.

1. Il disgusto, una delle 5 emozioni fondamentali, entra spesso nell’ambito della sessualità.
Il disgusto è l’emozione che ci protegge dalle intossicazioni, che ci impedisce di mangiare le nostre feci, e soprattutto ci tiene lontani dalle malattie.

Sappiamo che non esistono canoni di bellezza oggettivi e che questi cambiano in base alla cultura, ma è dimostrato anche che - in senso prettamente biologico - siamo attratti da soggetti in salute (e in età fertile). È un’espediente della specie per portarci a perpetuare i geni migliori.

Al contrario, al netto di fetish particolari, proviamo disgusto all’idea di fare sesso con una persone obesa, vecchia, o con qualche vistosa deformità. Umanamente è una considerazione poco edificante, ma la reazione di disgusto ci impedisce di perpetuare geni che percepiamo come “malati”.

Quindi: ipotizzo che una visione che interpreta l’omosessualità come una malattia entri in sinergia con il disgusto fisiologico verso la malattia in ambito sessuale.

1. Tra le ragioni per cui, nella nostra cultura, l’omosessualità maschile è percepita come particolarmente fastidiosa, c’è una questione di misoginia traslata. Di “tradimento” del genere maschile.

Ti faccio un esempio.
Se tu venissi costretto ad andare al lavoro in gonna, scarpe con il tacco e magari un po’ di rossetto, vivresti l’esperienza (e gli sguardi delle altre persone) come una profonda umiliazione (ma anche io, eh). Ti sentiresti leso nella tua dignità.

Ma se tua moglie venisse costretta a girare per un giorno in giacca e cravatta, la cosa risulterebbe bizzarra e presumibilmente si sentirebbe in imbarazzo, ma non avresti una percezione di autentica umiliazione. Non sentiresti che la sua dignità è stata offesa.

Questo perché per un uomo è degradante avvicinarsi ad una condizione femminile, percepita come inferiore.

Pensa che c’è un problema di misoginia traslata persino in ambito gay. Gli omosessuali straight acting non solo godono di maggiore accettazione pubblica, ma non di rado discriminano (in termini di frequentazione) gli omosessuali molto effemminati, i quali fanno molta più fatica a trovare un partner.

Io stesso, e lo dico con profondo senso di colpa, mi sentirei in imbarazzo a presentarmi in pubblico con un partner effemminato.

Ciao Manuel, ti chiedo scusa in anticipo: non ti ho ancora risposto adeguatamente alle riflessioni su archetypal e personal branding e già ti mollo una bomba.

Ho letto (e riletto) questo pezzo della Rowling, e vorrei proprio sapere che cosa ne pensi. [https://www.jkrowling.com/opinions/j-k-rowling-writes-about-her-reasons-for-speaking-out-on-sex-and-gender-issues](https://www.jkrowling.com/opinions/j-k-rowling-writes-about-her-reasons-for-speaking-out-on-sex-and-gender-issues)

Alcuni punti che mi colpiscono molto:

La storia di Maya Forstater (ad es: [https://www.bbc.com/news/uk-50858919](https://www.bbc.com/news/uk-50858919)), che tra le altre cose mi sembra un ottimo argomento contro la proposta di legge su omotransfobia.

La violenza di una certa parte di attivismo "progressista" (passami il termine), nel quale spesso ritrovo una giustificazione della violenza, e che sinceramente non trovo altrettanto minacciosa o marcata nell'attivismo di segno opposto (ma ammetto che in questo la mia sensibilità potrebbe essere offuscata).

La quarta ragione che riporta, "I’m concerned about the huge explosion in young women wishing to transition and also about the increasing numbers who seem to be detransitioning" e la spiegazione legata alla sua esperienza personale: "The more of their accounts of gender dysphoria I’ve read, with their insightful descriptions of anxiety, dissociation, eating disorders, self-harm and self-hatred, the more I’ve wondered whether, if I’d been born 30 years later, I too might have tried to transition". E' anche certamente molto capace nello scrivere, ma devo dire che provo una forte empatia per quello che racconta.

Il riferimento al fatto che a suo avviso oggi è peggio di X anni fa, che fa a botte con un ideale "cieco" del progresso: "We’re living through the most misogynistic period I’ve experienced. Back in the 80s, I imagined that my future daughters, should I have any, would have it far better than I ever did, but between the backlash against feminism and a porn-saturated online culture, I believe things have got significantly worse for girls."

Il rifiuto di visioni stereotipate di che cosa significa "essere donna": "But, as many women have said before me, ‘woman’ is not a costume. ‘Woman’ is not an idea in a man’s head. ‘Woman’ is not a pink brain..."

E ovviamente la conclusione, che è un invito a mettersi nei panni degli altri.

Poi vorrei anche mandarti degli altri articoli e cose, ma forse meglio una cosa alla volta..!

[01:05, 6/23/2020] Carlo Martinucci: Carissimo Manuel, mi permetto una domanda "scomoda". Sarebbe perseguibile chi predicasse apertamente che l'omosessualità è una condizione di ferita, e che le persone omosessuali dovrebbero astenersi dagli atti sessuali? E se usasse parole più dure, parlando ad esempio di "malattia", magari intendendo il termine solo in senso lato, ma usando comunque questo termine?

Perché da un certo punto di vista, questa sarebbe un incitamento alla discriminazione, e immagino che alcune persone omosessuali potrebbero vivere queste esortazioni come una minaccia. Eppure, d'altra parte queste affermazioni possono essere fatte senza alcuna intenzione di minaccia e senza alcuna volontà di violenza o di ingiusta discriminazione.

Penso ad esempio alla parte destruens del pensiero della Chiesa Cattolica. Certo, il pensiero della Chiesa ha anche una parte costruens, che se raccontata adeguatamente mitiga di molto il disagio provocato da queste affermazioni scioccanti. Ma alcuni potrebbero non essere in grado di raccontarle bene e per intero: potrebbero essere perseguiti per questo?

[10:45, 6/23/2020] Manuel Cuni: La domanda avresti potuto farla tranquillamente sulla pagina, però probabilmente non l’avrei vista.
Non ho le notifiche ai commenti e solitamente seguo la discussione solo il primo giorno.

La risposta sintetica alla tua domanda è: secondo me, no.
Ma ora faccio un discorso (lungo, perdonami!) per dare senso a quel secondo me.
All’inizio ti potrà sembrare che la prenda alla lontana, ma poi arrivo al cuore della questione.

Quel post è stata la prima volta in cui mi sono mai espresso pubblicamente sull’argomento e l’ho fatto dopo aver visto un video informativo di ProVita.

Piccolo inciso: io e te condividiamo una peculiare combinazione di idealismo e pragmatismo, dove nella maggior parte delle persone queste qualità si escludono a vicenda. Quindi capiamo che realtà come ProVita, e gli estremismi in generale, giocano un loro ruolo. A me fa gioco che ci siano gruppi (piccoli, di infima rilevanza) che richiedono - ad esempio - che sui documenti ci debba essere la possibilità di indicare, oltre a Uomo e Donna, Intersessuale e Non-binario. A confronto, le mie posizioni appaiono ancora più ragionevoli.
Poiché non condanno apertamente queste frangie estremiste, non posso pretendere che lo facciano anche gli altri.

Ho inserito questo inciso solo perché tu non ti senta obbligato a difendere o prendere le distanze da ProVita. Non ce n’è bisogno.

Detto questo, il video mi ha provocato una fortissima rabbia. Da sentire il battito cardiaco nelle orecchie. Ritrovata la calma, ho fatto quel post.

Ad avermi fatto arrabbiare è stato il fatto che, in una comunicazione intitolata “Omotransfobia: tutto ciò che devi sapere in 3 minuti”, non venga mai menzionato il fatto che la proposta di legge consiste nell’ampliamento di una legge già esistente. Questo per me è molto disonesto, perché:

1. Presentare la proposta come qualcosa di inedito consente di fare terrorismo paventando scenari distopici. Mentre dire la verità, ossia che si tratta di un ampliamento della legge Reale-Mancino, mette di fronte al fatto che in quasi 30 anni di applicazione di quella legge, negli ambiti sino ad ora tutelati (etnia, nazionalità, religione) mai tali scenari si siano concretizzati.
2. Chi ha realizzato quel video beneficia in prima persona dell’attuale legge, facendo parte di una comunità religiosa. Trovo ipocrita negarlo e subdolo suggerire che se tale tutela venisse estesa ad un altro tipo di minoranza, le conseguenze - improvvisamente - sarebbero catastrofiche.

Ora iniziamo ad avvicinarci lentamente a quel “secondo me, no”.

Sai benissimo quanti atei arrabbiati, ogni giorno, gongolino nel dire che se credi in Dio hai dei problemi psichiatrici. C’è tutto un filone di contestazione incentrato sul dire “perché se vado da una psichiatra a dire che sono convinto che un’entità mi osservi mi prescrive degli antipsicotici, mentre se chiamo quell’entità Dio allora mi vengono riconosciuti tutta una serie di diritti, concernenti la libertà di culto?”.

La legge Reale-Mancino punisce chi sostiene che i cattolici abbiano problemi psichiatrici per istigazione all’odio? Assolutamente no.
Allo stesso modo, mi aspetto che non punisca chi sostiene che l’omosessualità sia una malattia.
Io posso trovarlo offensivo, ma non si configura come incitamento alla discriminazione o alla violenza, con l’aggravante del reato d’odio.

Ti faccio un altro esempio: probabilmente avrai visto qualche immagine di una festa organizzata qualche anno fa dal Cassero di Bologna, storica sede dell’ArciGay, in cui gli animatori hanno messo in scena immagini cattoliche in chiave sessuale/orgiastica. Il tutto condito con messaggi su quanto i cattolici facessero schifo, ed altre amenità.

Sono stati multati per vilipendio alla religione.
Ma non si è innescata la legge Reale-Mancino, perché l’evento non è stato - evidentemente - considerato inc…
[12:54, 6/23/2020] Manuel Cuni: Off-topic:
le reazioni al tuo ultimo post, molto bello e che mi ha dato da riflettere, dimostrano una dinamica che osservo da tempo.

Devo rivelarti un segreto: io il video di ProVita non l'ho ancora visto! Non ritengo che la posizione di ProVita sia particolarmente estrema di per sé nei contenuti, più che altro a volte mi infastidiscono i modi, per cui se posso evitare evito. Ma immagino che ora sia il caso che provveda a vederlo...

Ok, l'ho visto. Dai, temevo peggio! :D Però l'ho visto una volta sola, ed è un po' veloce, e sinceramente mi risparmierei lo strazio di riguardarlo per capire meglio punto per punto.

Rilevo solo che è ovvio che non sia "tutto ciò che devi sapere", ma assomigli di più a "tutto ciò che vogliamo farti sapere". In buona fede o in mala fede? "Tutto ciò che riteniamo essenziale sapere per avere un giudizio corretto" o "tutto ciò che vogliamo rivelarti perché tu condivida la nostra posizione"?

Non avendo a mia volta particolare desiderio di prendere le difese di ProVita, reputando la cosa trascurabile, lascerò la domanda in sospeso e se sei d'accordo andrei oltre.

Ora. Pensandoci, nemmeno io conosco alcun caso di applicazione della Reale-Mancino contro l'istigazione alla violenza per motivi religiosi.

Sinceramente, non ho problemi a dire che sarei volentieri per l'abolizione completa di quella legge. Il fatto è che non mi vengono in mente casi di applicazione anche perché non ho mai pensato di vederla applicata, e credo che nel "mio mondo" quasi nessuno ritenga giusto applicarla.

Per questo motivo, anche se da un punto di vista puramente formale è vero che si tratta "solo" di una estensione della legge Reale-Mancino, da un punto di vista più sostanziale penso che non sia sbagliato considerare questa proposta come qualcosa di più e di diverso. Perché mi immagino che se venisse approvata, mentre continuerebbe a non essere applicata la parte "precedente", inzierebbe ad essere applicata la parte "nuova".

Vorrei inoltre specificare un'altra cosa, che tra l'altro spero ti farà piacere. Non sarei sicuro nel dire che l'orientamento sessuale non è assimilabile ad altre caratteristiche quali colore della pelle o nazionalità di nascita.

Questa affermazione è "tricky", dunque provo a spiegarmi meglio.

Sul piano filosofico, a livello di "essenza", io non penso che l'omosessualità abbia una consistenza significativa. Non penso nemmeno che l'"eterosessualità" ce l'abbia. Penso piuttosto che questi termini siano in parte fuorvianti, perché impongono una sorta di "etichetta" che, se può essere forse utile in determinati casi, rischia però a mio avviso di creare più confusione che chiarezza, soprattutto nei contesti in cui la sessualità non è ancora sviluppata, cioè con i giovani.

D'altra parte, nemmeno la nazionalità o il colore della pelle e tantomeno la religione di appartenenza sono caratteristiche particolarmente significative da un punto di vista della sostanza della persona.

Approcciando la domanda da un altro punto di vista: sono caratteristiche "intrinseche"? Nazionalità e colore della pelle sicuramente sì, non sono modificabili. La religione invece chiaramente lo è.

E' forese più sensato chiedersi quanto incidono sull'identità. Sono caratteristiche che una persona metterebbe al primo posto, nella lista delle caratteristiche che costituiscono la sua identità?

Sì, assolutamente sì. E questo senza dubbio include anche l'omosessualità o la transessualità.

Se dovessi stilare una lista delle caratteristiche che più costituiscono la mia identità, sarebbe qualcosa del genere (è già parecchi giorni che ci penso, ma non ho ancora una versione pienamente soddisfacente)

Uomo
Cattolico
Saggio / Intelligente / Matematico (...?)
Marito
Padre
Italiano

Se hai voglia di pensare ad una tua lista, mi farebbe piacere se tu volessi condividerla con me.

Ora, mi concentro per un momento solo sulla prima parola: uomo. Che cosa significa per me essere uomo? Molte cose diverse, ovviamente, a partire da "essere umano di sesso maschile", e l'eterosessualità rientra nella mia caratterizzazione di me stesso come uomo, ma non metterei mai "eterosessuale" nella lista.

Affronto di petto l'elefante che è appena entrato nella stanza: penso forse che un omosessuale non avrebbe altrettanto diritto di sentirsi "uomo", visto che nella mia definizione è prevista l'eterosessualità? No, non lo penso, penso che un omosessuale possa dirsi "uomo" tanto quanto me, e per un semplice motivo: ciascuna di queste caratteristiche ha una sua variabilità, e non esiste un ideale univoco a cui doversi conformare per poterla incarnare.

Stiamo andando apparentemente fuori strada, ma ci torniamo subito: anche se penso che l'attrazione per lo stesso sesso sia un impulso problematico, non penso che possa essere considerato come qualcosa di esterno o qualcosa che non fa parte dell'identità. Penso che persone con impulsi omosessuali egodistonici possano intraprendere un percorso che forse li può portare a "superare" questi impulsi, e penso che sia criminale voler necessariamente "intrappolare" queste persone sostenendo che l'unica cosa giusta sia la loro accettazione. Però penso anche che ci sono persone in cui l'omosessualità non può semplicemente essere considerata un impulso come un altro, ma è una parte radicata della propria identità.

Tutto questo discorso mi serve per riprendere la conclusione del tuo messaggio, possiamo avere una conversazione completamente diversa, non solo in modo ipotetico: condanno senza problemi tutto l'impianto della legge Reale-Mancino, e sarei felice se fosse abrogata. Mi rendo anche conto che abrogare una legge è più difficile rispetto a fermare una proposta di estensione della stessa legge.

Comunque sia, accolgo volentieri il tuo ragionamento e lo propongo prima a mio fratello, e nel caso nemmeno lui sappia darmi una risposta taglio la testa al toro e scriverò a Alfredo Mantovano e Domenico Airoma, sperando di avere una risposta da loro.

Infine, vorrei lanciare un altro spunto, cioè una distinzione più generale tra moralità e legalità. Io non penso che moralità e legalità coincidano, e non penso nemmeno che debbano coincidere, neanche in un mondo ideale.

Per fare degli esempi: penso che masturbarsi sia immorale, ma non dovrebbe assolutamente essere illegale. Penso che passare con il rosso se si è sicuri di non mettere in pericolo o scandalizzare nessuno non sia immorale, anche se è illegale.

Il secondo esempio è il più facile: esistono atti illegali ma non immorali. Il top del top è l'Antigone, ma anche senza scomodare Sofocle o leggi ingiuste, rimane vero anche quando le leggi sono giuste (come il codice della strada).

Il primo esempio è il più interessante: io aborro il concetto di stato etico, o stato religioso, e ritengo anzi che storicamente sia stato il cristianesimo a fondare un sano concetto di laicità dello Stato, di separazione tra potere temporale e potere spirituale.

Ma anche senza tornare indietro agli egizi o ai paesi islamici, la dottrina sociale della Chiesa dice che la società deve essere pienamente umana, aperta al contributo di tutti, dunque anche di un pensiero religioso. Ma dice anche che l'autorità civile è una vera autorità, e che la virtù può essere proposta, può essere incentivata, i vizi possono essere disincentivati, ma le persone sono libere e, anche volendo, in Paradiso non si va con i carabinieri.

Perdonami, sono un po' stanco e non sto ragionando bene. Ti mando ugualmente questo messaggio, anche se il filo del discorso probabilmente è un po' confuso, perché non voglio farti aspettare ulteriormente (e per poter andare a dormire più sereno ;) forse un pochino di iperfocus - si chiamava così? - in realtà ce l'ho anche io...)

Buona notte!

Ciao! Grazie per il lungo messaggio.
Mi fa sempre piacere.

Cerco di andare in ordine.

Discussione sulla legge
È sicuramente vero che l’assenza di precedenti abusivi nell’applicazione della legge Reale-Mancino non sia garanzia del fatto che tale linea verrà mantenuta anche con la sua estensione. Per questo dico che non ho prove inconfutabili da offrirti, né mi assumerei la responsabilità di dirti che non esiste alcun rischio (le variabili sono troppe).

Ma (e non che tu personalmente lo abbia fatto) è una falsa dicotomia sottintendere che, poiché l’assenza di precedenti non rappresenta una assoluta garanzia, tale assenza sia irrilevante. Per me è fortemente rilevante ed è il motivo per cui parlo di aspettative realistiche.

Per bizzarro che possa suonare, il fatto che tu sia contrario in toto alla legge Reale-Mancino mi rincuora. Poiché significa che non invochi un doppio standard. Messa così, trovo anche ragionevole dire “Poiché sono già contrario all’attuale legge, difficilmente abrogabile, voglio che - quanto meno - non venga ulteriormente estesa”.

Ora non voglio ripetermi, ma spero di averti fatto capire perché - dal mio punto di vista - che tale proposta si configuri come un’estensione di una legge già esistente sia la colonna su cui si basa buona parte della legittimità della proposta, al punto che tacere questa cosa ad un interlocutore disinformato sia considerabile manipolazione.

Omosessualità come caratteristica intrinseca
Sì, mi fa piacere che tu assimili l’orientamento sessuale ad altre caratteristiche intrinseche.

Una concezione molto dannosa è quelle che vede l’omosessualità come un comportamento determinato da una scelta. Quando l’unica scelta, se mai, è assecondare o reprimere la propria natura (e questi sono discorsi che abbiamo già fatto).

Ora le cose vanno infinitamente meglio, ma pensa a quasi tutto il secolo scorso, dove gli omosessuali conducevano una vita di frustrazione, tra repressione volontaria e discriminazione. I quali si sentivano pure dire che era una loro scelta! Oltre al danno la beffa. Alle nostre orecchie, suona esattamente come “soffri perché sei nero? Dovevi scegliere di nascere bianco”.

Detto questo, concordo anche io che tali caratteristiche (come appunto nazionalità o colore della pelle) non dovrebbero essere così rilevanti nella definizione di un’identità.
Ma è esattamente la ragione per cui si parla di discriminazione con accezione negativa.

Discriminare è assolutamente fondamentale. Nei rapporti personali, nel lavoro e via dicendo.
Se devi assumere qualcuno, discriminerai in base alle competenze. Se devi premiare un dipendente, discriminerai in base al merito.

Parliamo in termini negativi di discriminazione quando viene fatta sulla base di caratteristiche intrinseche che dovrebbero essere considerate neutre.

E riguardo a tali caratteristiche ti posso dire che si dibatte molto sull’opportunità di inserire anche la religione, ma si è inclini a farlo e io concordo. Come sai meglio di me, sopratutto nei casi di una forte vicinanza alla propria religione, c’è spesso una componente di heritage famigliare. Ma anche nei casi di conversione o avvicinamento ad una religione in età adulta, si tratta di un percorso interiore che richiede solitamente anni.

Caratteristiche fondanti dell’identità
Comprendo bene la lista che hai fatto di te stesso, includendo caratteristiche congenite immutabili, tratti della personalità, elementi culturali e ruoli sociali.
Tutte cose che vedo chiaramente in te.

Apro un piccolo inciso che penso possa interessarti. La mia personale definizione di bullismo è “il tentativo di stabilire l’identità di un’altra persona attraverso la violenza (di qualunque tipo)”.

Ti spingo contro un muro per dimostrarti che sei un debole. Ti derido di fronte a tutti dicendo che sei uno sfigato. Insomma: decido io chi sei tu.

Ma questo funziona solo sei non sei del tutto certo della tua identità (e difficilmente un bambino o un adolescente lo è).

Tornando alla lista, questa è la mia

- 2E ([https://en.wikipedia.org/wiki/Twice_exceptional](https://en.wikipedia.org/wiki/Twice_exceptional)). Questo è in realtà un insieme di caratteristiche. Nel mio caso la plusdotazione, unita ai DSA, all’hyperfocus e alla tourette (i tic).
Questa è senza dubbio la caratteristica che, attraverso le mie scelte di vita, ha maggiormente determinato il mio io adulto.
- Uomo
- Creativo/Artista
- Sensibile/Empatico
- Omosessuale (questa non dovrebbe rilevare, ma in termini sociali/culturali lo fa. Forse semplicemente l’orientamento sessuale è più determinante in un omosessuale che in un eterosessuale in quanto diversità con un grosso impatto pratico; un po’ come essere mancini).
- C’è poi un’ultima caratteristica psicologica che ritengo innata, enormemente determinante nella mia identità, che ancora non saprei sintetizzare. La convinzione, in qualunque ambito (per quanto piccolo), che non subirò la storia ma la farò. Poi non sempre questa convinzione si traduce nel reale. Però resta lì e ha determinato molte delle mi scelte. Mentre scrivo, mi viene in mente che forse la potrei definire vocazione, argomento ampiamente discusso.

Comprendo le riflessioni che fai sull’essere uomo e che, anche per me, ha un grosso impatto.
Al netto di una sensibilità che è più spesso riscontrabile nelle donne, vedo nel mio mindset molte caratteristiche prettamente maschili, che - argomento impopolare - ritengo abbiano in buona parte origini biologiche.

Inoltre praticamente tutti gli ambiti in cui mi muovo hanno una maggioranza maschile (game design, produzione musicale, plusdotazione, attivismo politico), quindi per me è inevitabile vederla come una caratteristiche fondante della mia identità.

Moralità vs Legalità
Argomento molto complesso e su cui mi devo interrogare più a lungo, ma condivido molto di quello scrivi.

Sicuramente concordo con il fatto che non debbano coincidere e di esempi possiamo trovare tantissimi. Uno dei più eclatanti è la menzogna.
Al netto di precisi contesti giuridici (come la testimonianza in tribunale) o legali (ad esempio una falsa accusa), mentire è perfettamente legale.

Anche le più alte cariche dello Stato possono serenamente mentire pubblicamente e negare l’evidenza (e purtroppo lo fanno), senza conseguenze legali (al massimo d’immagine).

Chiaramente è un comportamento immorale, ma non ritengo dovrebbe essere illegale (parlando in astratto, in linea di principio. All’atto pratico sarebbe pure impossibile vietarlo).

Non so invece bene cosa intendi per stato etico ed ho solo vaghe reminiscenze di Hegel e Kant. Mi pare fosse stato il secondo a descrivere il progresso in ambito giuridico come un'evoluzione che passa dalla legge basata sulla religione, alla legge basata sulla morale, per poi arrivare alla legge basata sull’etica.

Credo infatti che quello che definiamo senso civico affondi molto di più nell’etica che nella morale.

Ora vedo di lavorare un po’ :)
Grazie ancora.

Manuel Cuni dal mio punto di vista, credo che l'ambiguità nella definizione (e dunque la pericolosità della legge) cambierebbe sì, ma di poco.

Come sai per me il problema è che alla base delle definizioni correnti di omotransfobia e genere, e alla base dell'attuale mentalità anche giuridica di chi parla di sessismo, c'è una ideologia che può essere riassunta semplicisticamente con il nome "teorie del gender".

In due parole, il succo di queste teorie è che l'identità di genere è fluida, non binaria e non univocamente determinata, che ciascuno può posizionarsi come e dove vuole nella sua identità di genere, e soprattutto che questa scelta di autoidentificazione deve essere sempre e comunque accolta e mai oggetto di critica, né sul piano personale né sul piano sociale.

È vero che certo femminismo oggi nega questo tipo di teoria del genere (es. la Rowling), ma non credo che queste posizioni abbiano forza a sufficienza da escludere che nel termine "sessismo" non rientri, ad esempio, la presunta discriminazione che consisterebbe nel negare a un trans m to f l'uso dei bagni per donne.

Per continuare l'esempio, io ritengo che sia legittimo (e forse doveroso) per il proprietario di una palestra negare l'uso degli spogliatoi per donne ad un transessuale m to f, senza che il proprietario possa essere condannato per transfobia o per sessismo.

Mi rendo anche conto che la situazione personale di quella persona transessuale è particolarmente difficile: non vuole (giustamente per lui!) usare gli spogliatoi degli uomini, e gli è negato usare quelli per le donne. Auspico quindi che il proprietario della palestra possa agire con tatto e creatività nel rispetto di tutti (ad esempio se c'è un bagno extra solo per il personale di servizio fare usare quello) ma quello che è sacrosanto e auspicabile come eccezione a mio avviso non deve essere imposto per legge.

Sulla questione, il tuo ragionamento è perfettamente lineare e onesto. Non ho altro da aggiungere rispetto a quanto detto in precedenza.

Presumo che la questione dell’identità di genere sarà il punto su cui maggiormente si concentrerà l’opposizione, essendo obiettivamente il più vulnerabile, a causa della sua natura evanescente.

Facendo una graduatoria dal principio maggiormente condiviso a quello più discutibile, direi che l’ordine è il seguente:

- è sbagliato discriminare in base al genere (cosa che dal punto di vista giuridico non si verifica più)
- è sbagliato discriminare in base all’orientamento sessuale
- è sbagliato discriminare in base all’identità di genere.

In un eventuale offensiva, ha senso partire dal fondo.

A volte mi chiedo se la legge sarebbe potuta essere più digeribile senza l’ultimo punto, ma poi mi rispondo che giocare al ribasso non paga.

Facendo degli esempi: quando nel 2011 si proposero i DICO, che erano una versione mozza dei PACS, non si ottenne nulla.

Quando poi si è chiesto sostanzialmente il matrimonio ugualitario, abbiamo ottenuto le Unioni Civili, decurtate della step-child adoption.

In ottica di approvazione della legge, va anche detto che non stiamo tenendo conto della recessione economica di fine anno, su cui nessuno sa fare previsioni precise. Ma non è improbabile uno scenario in cui molte persone si ritrovino letteralmente senza sostentamento. Concentrarsi su una legge sull’omotransfobia durante un’emergenza di quel tipo sarebbe un clamoroso autogol per la sinistra.

Staremo a vedere.
