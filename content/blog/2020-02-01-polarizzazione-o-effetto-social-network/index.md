---
title: Possiamo accettare che ci siano sia persone terrorizzate o spaventate dal Coronavirus
date: "2020-02-01"
description: "sia persone tranquille o imperturbabili?"
---

Oppure necessariamente gli uni devono prendere in giro gli altri e gli altri devono dare degli esagerati ai primi? La dinamica è sempre la stessa, anche per mille altri argomenti: il proprio modo di vedere è l'unico possibile e tutti gli altri possono essere ridicolizzati.

Ora, non voglio dire che nessuno può avere una posizione estrema. Dico però che ci sono 5 posizioni:

1. Quelli terrorizzati, che pensano che chi non è terrorizzato sia incoscente

2. Quelli spaventati, che accettano che altri possano non esserlo

3. Quelli cauti, che non hanno idea se dovrebbero terrorizzarsi o spaventarsi o se possono stare tranquilli o imperturbabili

4. Quelli tranquilli, che accettano che altri possano non esserlo

5. Quelli imperturbabili, che ridicolizzano chi non lo è

Ecco, quello che mi aspetto in un contesto sano è che ci siano più persone spaventate che terrorizzate, e più persone tranquille che imperturbabili. Non necessariamente che la distribuzione sia una gaussiana (quella a forma di campana, con tante persone di tipo 3, un po' meno di tipo 2 e 4, e meno ancora di tipo 1 e 5), perché un po' di polarizzazione nelle opinioni potrebbe essere naturale.

Ma quello a cui mi sembra di assistere, in questo caso come per quasi tutti gli argomenti un minimo sensibili, è una polarizzazione estrema, precoce e dunque ingiustificata.

PERO' è anche possibile che questa polarizzazione sia solo un "effetto social network": i terrorizzati e gli imperturbabili scrivono e pubblicano di più dei semplici spaventati o tranquilli? Ma d'altra parte, una sovraesposizione delle posizioni estreme non provoca a sua volta uno spostamento verso gli estremi?

Forse c'è bisogno che i cauti si esprimano e si espongano di più.

Pubblicato originariamente [su Facebook](https://www.facebook.com/carlo.mrtn/posts/10221445872800552)
