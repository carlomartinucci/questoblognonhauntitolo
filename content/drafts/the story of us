11 ottobre 2019
https://www.facebook.com/carlo.mrtn/posts/10220351012549730

Fatevi un favore: leggete The Story of Us.
L'autore, Tim Urban, è letteralmente "un tizio che scrive cose". Mi sono innamorato di lui leggendo i suoi resoconti su Space X, Tesla, Neuralink e in generale quello che sta dietro i progetti di Elon Musk. Scrive post molto lunghi, molto intelligenti e profondi, molto raramente.
Circa due anni fa aveva scritto un interessantissimo post su "How to pick a career (that actually fits you)". Una lettura che avrei voluto fare dieci anni fa, ma meglio tardi che mai. Super consigliatissimo agli universitari per decidere che cosa fare della propria vita. Consigliatissimo a chi fa un lavoro che non gli piace. Consigliato a tutti gli altri.
Poi, da due anni a questa parte, niente. Per mesi e mesi di tanto intanto tornavo sul suo blog (wait but why), sperando di trovare un nuovo post, ma niente. Finalmente, ad agosto rispunta, promettendo una nuova serie a cui ha lavorato per tutto questo tempo, dedicata alla storia della società e delle persone, alla cultura che ci anima, alla psicologia e sociologia e che spieghi il perché la nostra società è fatta nel modo in cui è fatta, come evolve, come funziona.
E nelle scorse settimane, un capitolo alla volta, The Story of Us sta prendendo forma. Ed è un racconto straordinario, che racconta il mondo intorno a noi con uno suo stile chiaro, irriverente, pieno di disegni e ironia.
Mano a mano che leggo questi capitoli (e pur avendo Tim una visione sostanzialmente gnostica che è incompatibile con la mia visione del mondo) riesco a dare un nome, una forma e una descrizione a tante convinzioni e concetti che sto sviluppando e su cui sto riflettendo tanto soprattutto negli ultimi anni.
È una lettura lunga e impegnativa, certo. Ma anche la strada per la verità e per la conoscenza è lunga e impegnativa. E posso dire con un certo grado di sicurezza che, se avete a cuore la ragione e quel tipo di ricerca della verità che passa attraverso lo studio e il confronto tra le idee, allora questa lettura non vi lascerà delusi.

https://l.facebook.com/l.php?u=https%3A%2F%2Fwaitbutwhy.com%2F2019%2F08%2Fstory-of-us.html%3Ffbclid%3DIwAR1EYRaTmYEnjiIO3ySo5XvABlzmxiOkF5jcwSJMIt85BgaEItg-Y-PyMjo&h=AT1b4SQXr-EGAFgex5HfPfIzj9XX8CQR06wDUw4U2Fdlxj1rpNOOfLySIsjY3WUH45LifjvY-JZuHegW5vYDB-omLWCHy4MYa3qfcCA1g4rD915z4LGC0Isllg&__tn__=%2CmH-R&c[0]=AT35BRfBBhRSHpmhTeAUGOiQRsrnFsqBeYvNJRwrlfMavJsMUFz3cJWv_zOZWZUOD0vozkuLrw3Xppjno6olqIr7Db8vWw41mUZ-HTRRVV1Duhyqlu8C28bTmoqZV7XAnp_kcX9wprcNr2X1yNHBbQlB
